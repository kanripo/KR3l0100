# -*- mode: mandoku-view; -*-
#+TITLE: 搜神後記
#+DATE: 2015-08-24 23:40:38.901478
#+PROPERTY: ID KR3l0100
#+PROPERTY: BASEEDITION WYG    
#+PROPERTY: JUAN 卷三
<pb:KR3l0100_WYG_003-1a>¶
欽定四庫全書¶
　搜神後記卷三¶
　　　　　　　　　　　　　晉　陶潛　撰¶
程咸(一作/程武)字咸休其母始懐咸夢老公投藥與之服此¶
　當生桂子晉武帝時厯位至侍中有名於世¶
𡊮真在豫州遣女妓紀陵送阿薛阿郭阿馬三妓與桓¶
　宣武既至經時三人半夜共出庭前月下觀望有銅¶
　瓮水在其側忽見一流星夜從天直墮瓮中驚喜共¶
<pb:KR3l0100_WYG_003-1b>¶
　視忽如二寸火珠流於水底炯然明浄乃相謂曰此¶
　吉祥也當誰應之於是薛郭二人更以瓢杓接取並¶
　不得阿馬最後取星正入瓢中便飲之既而若有感¶
　焉俄而懐桓𤣥𤣥雖簒位不終而數年之中榮貴極¶
　矣¶
臨淮公荀序字休𤣥母華夫人憐爱過常年十嵗從南¶
　臨歸經青草湖時正帆風駛序出塞郭忽落水比得¶
　下帆已行數十里洪波淼漫母撫膺逺望少頃見一¶
<pb:KR3l0100_WYG_003-2a>¶
　掘頭船漁父以楫棹船如飛載序還之云送府君還¶
　荀後位至常伯長沙相故云府君也¶
廬陵巴丘人文晁(一作/周冕)者世以田作為業年常田數十¶
　頃家漸富晉太元初秋収已過刈穫都畢明旦至田¶
　禾悉復滿湛然如初即便更穫所獲盈倉於此遂為¶
　巨富¶
上虞魏全家在縣北忽有一人著孝子服皂笠手巾撩¶
　口來詣全家語曰君有錢一千萬銅器亦如之大栁¶
<pb:KR3l0100_WYG_003-2b>¶
　𣗳錢在其下取錢當得爾於君家大不吉僕尋為君¶
　取此便去自爾出三十年遂不復來全家亦不取錢¶
元嘉元年建安郡山賊百餘人破郡治抄掠百姓資産¶
　子女遂入佛圖搜掠財寶先是諸供養具别封置一¶
　室賊破户忽有&KR0097;蜂數萬頭從衣簏出同時噬螫羣¶
　賊身百腫痛眼皆盲合先諸所掠皆棄而走¶
蔡裔有勇氣聲若雷震嘗有二偷兒入室裔拊牀一呼¶
　二盗俱隕¶
<pb:KR3l0100_WYG_003-3a>¶
昔有一人與奴同時得腹&KR1742;病治不能愈奴既死乃剖¶
　腹視之得一白鼈赤眼甚鮮明乃試以諸毒藥澆灌¶
　之并内藥於鼈口悉無損動乃係鼈於牀脚忽有一¶
　客來看之乗一白馬既而馬溺濺龞鼈乃惶駭欲疾¶
　走避溺因繋之不得去乃縮藏頭頸足焉病者察之¶
　謂其子曰吾病或可以救矣乃試取白馬溺以灌鼈¶
　上須臾便消成數升水病者乃頓服升餘白馬溺病¶
　豁然愈¶
<pb:KR3l0100_WYG_003-3b>¶
太尉郗鍳字道徽鎮丹徒曽出獵時二月中蕨始生有¶
　一甲士折食一莖即覺心中淡淡(或作/潭潭)欲吐因歸乃¶
　成心腹疼痛經半年許忽大吐吐出一赤蛇長尺餘¶
　尚活動揺乃掛著屋簷前汁稍稍出蛇漸焦小經一¶
　宿視之乃是一莖蕨猶昔之所食病遂除差¶
桓宣武時有一督將因時行病後虚熱更能飲複茗必¶
　一斛二斗乃飽纔减升合便以為不足非復一日家¶
　貧後有客造之正遇其飲複茗亦先聞世有此病仍¶
<pb:KR3l0100_WYG_003-4a>¶
　令更進五升乃大吐有一物出如升大有口形質縮¶
　縐狀如牛肚客乃令置之於盆中以一斛二斗複茗¶
　澆之此物噏之都盡而止覺小脹又加五升便悉混¶
　然從口中涌出既吐此物其病遂差或問之此何病¶
　答云此病名斛二(二者/作茗)&KR1742;¶
桓哲字明期居豫章時梅𤣥龍為太守先已病矣哲往¶
　省之語梅云吾昨夜忽夢見作卒迎卿來作泰山府¶
　君梅聞之愕然曰吾亦夢見卿為卒着喪衣來迎我¶
<pb:KR3l0100_WYG_003-4b>¶
　經數日復同夢如前云二十八日當拜至二十七日¶
　晡時桓忽中惡腹滿就梅索麝香丸梅聞便令作凶¶
　具二十七日桓便亾二十八日而梅卒¶
平原華歆字子魚為諸生時常宿人門外主人婦夜産¶
　有頃兩吏來詣其門便相向辟易欲退却相謂曰公¶
　在此因踟躊良乆一吏曰籍當定奈何得住乃前向¶
　子魚拜相將入出並行共語曰當與幾嵗一人云當¶
　與三嵗天明子魚去後欲騐其事至三嵗故往視兒¶
<pb:KR3l0100_WYG_003-5a>¶
　消息果三嵗已死乃自喜曰我固當公後果為太尉¶
宋時有一人㤀其姓氏與婦同寢天曉婦起出後其夫¶
　尋亦出外婦還見其夫猶在被中眠須臾奴子自外¶
　來云郎求鏡婦以奴詐乃指牀上以示奴奴云適從¶
　郎間來於是白馳其夫夫大愕便入與婦共視被中¶
　人髙枕安寢正是其形了無一異慮是其神魂不敢¶
　驚動乃共以手徐徐撫牀遂冉冉入席而滅夫婦心¶
　怖不已少時夫忽得疾性理&KR0446;錯終身不愈¶
<pb:KR3l0100_WYG_003-5b>¶
董夀之被誅其家尚未知妻夜坐忽見夀之居其側嘆¶
　息不已妻問夜間何得而歸夀之都不應答有頃出¶
　門繞雞籠而行籠中雞驚叫妻疑有異持火出户視¶
　之見血數升而夀之失所在遂以告姑因與大小號¶
　哭知有變及晨果得凶問¶
宋時有諸生逺學其父母燃火夜作兒忽至前嘆息曰¶
　今我但魂爾非復生人父母問之兒曰此月初病以¶
　今日某時亾今在瑯邪任子成家明日當殮來迎父¶
<pb:KR3l0100_WYG_003-6a>¶
　母父母曰去此千里雖復顛倒那得及汝兒曰外有¶
　車乗但乗之自得至矣父母從之上車若睡比雞鳴¶
　已至所在視其駕乗但柴車木馬遂與主人相見臨¶
　兒悲哀問其疾消息如言¶
　¶
　¶
　¶
　¶
<pb:KR3l0100_WYG_003-6b>¶
　¶
　¶
　¶
　¶
　¶
　¶
　¶
　搜神後記卷三¶
