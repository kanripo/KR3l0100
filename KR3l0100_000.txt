# -*- mode: mandoku-view; -*-
#+TITLE: 搜神後記
#+DATE: 2015-08-24 23:40:38.843464
#+PROPERTY: ID KR3l0100
#+PROPERTY: BASEEDITION WYG    
#+PROPERTY: JUAN 提要
<pb:KR3l0100_WYG_000-1a>¶
欽定四庫全書　　　　　子部十二¶
　捜神後記　　　　　　　小説家𩔖二(異聞之屬/)¶
　　提要¶
　　　　(臣/)等謹案捜神後記十卷舊本題晉陶潜撰¶
　　　　中記桃花源事一條全錄本集所載詩序惟¶
　　　　增注漁人姓黄名道真七字又載干寳父婢¶
　　　　事亦全錄晉書剽掇之迹顯然可見明沈士¶
　　　　龍䟦謂潜卒于元嘉四年而此有十四十六¶
<pb:KR3l0100_WYG_000-1b>¶
　　　　年事陶集多不稱年號以干支代之而此書¶
　　　　題永初元年其為偽托固不待辨然其書文¶
　　　　詞古雅非唐以後人所能隋書經籍志著錄¶
　　　　已稱陶潜則贋撰嫁名其來已乆又陸羽茶¶
　　　　經引其中晉武帝時宣城人秦精入武昌山¶
　　　　採茗一條與此本所載相合封演見聞記引¶
　　　　其中有人因病能飲茗一斛二斗後吐一物¶
　　　　一條與此本桓宣武督將一條僅文有詳畧¶
<pb:KR3l0100_WYG_000-2a>¶
　　　　及牛肺字作牛肚茗瘕字作斛二瘕其事亦¶
　　　　與此本所載相合知今所傳刻猶古本矣其¶
　　　　中丁令威化鶴阿香雷車諸事唐宋詞人並¶
　　　　逓相援引承用至今題陶潜撰者固妄要不¶
　　　　失為六代遺書也乾隆四十六年十月恭校¶
　　　　上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　　　　總　校　官(臣/)陸　費　墀¶
